\section{Кратні інтеграли по вимірних множинах}
Нагадаємо, що кратні інтеграли по брусах були визначені в розділі~\ref{part:boxes}. Тепер в два кроки ми поширемо клас множин, по яких визначаються кратні інтеграли, від брусів до вимірних множин.
\begin{definition}
Нехай множина ${A\subset\eucl{m}}$ є об'єднанням скінченої кількості брусів
\[
A = \bigcup\limits_{j=1}^nQ_j,
\]
внутрішності яких попарно не перетинаються  (бруси ${Q_j}$ і ${Q_k }$ не мають спільних внутрішнії точок при ${j\neq k}$), а функція ${f\colon A\to \R}$ неперервна на $A$. Інтеграл від функції $f$ по множині $A$ визначимо наступною формулою
\[
\int\limits_Af(x) d x = \sum\limits_{j=1}^n\int\limits_{Q_j}f(x) d x.
\]
\end{definition}
\begin{remark}
Зауважимо, що останнє означення може бути застосоване для множин ${A_{(k)}}$, де $A$ --- довільна обмежена множина (дивись \hyperref[partition_sets]{позначення} в розділі~\ref{part:measure}).
\end{remark}
Виявляється, що має місце наступна лема.
\begin{lemma}
Нехай ${A\subset\eucl{m}}$ --- вимірна множина, а функція ${f\colon A\to\R}$ --- неперервна і обмежена на ${A}$. Тоді послідовність ${\left\{\int\limits_{A_{(k)}}f(x) d x\right\}_{k=1}^\infty}$ є фундаментальною (а значить, збіжною!).
\end{lemma}
Ця лема дає можливість визначити кратні інтеграли по вимірних множинах.
\begin{definition}
Нехай ${A\subset\eucl{m}}$ --- вимірна множина, а функція ${f\colon A\to\R}$ --- неперервна і обмежена на ${A}$. Число
\[
\int\limits_{A}f(x) d x = \lim\limits_{k\to\infty}\int\limits_{A_{(k)}}f(x) d x
\]
будемо називати ${m}$--кратним інтегралом від функції  по множині ${A}$. Якщо ${\m\left(A\right) = 0}$, то ${A_{(k)} = \emptyset}$ для всіх ${k\in\N}$, тому в цьому випадку природньо поклдасти за означенням ${\int\limits_{A}f(x) d x = 0}$.
\end{definition}
